# -*- mode: mandoku-view; -*-
#+TITLE: 石林詞
#+DATE: 2015-08-25 00:47:27.796589
#+PROPERTY: ID KR4j0020
#+PROPERTY: BASEEDITION WYG    
#+PROPERTY: JUAN 提要
<pb:KR4j0020_WYG_000-1a>¶
欽定四庫全書　　　　　集部十¶
　提要¶
　　石林詞　　　　　　　詞曲類一(詞集之屬/)¶
　　　　(臣/)等謹案石林詞一巻宋葉夢得撰夢得有¶
　　　　春秋傳巳著録是編乃其詞集陳振孫書録¶
　　　　解題作一巻與今本同别本載闗注序稱其¶
　　　　兄聖功元符中為鎮江掾夢得為丹徒尉得¶
　　　　其小詞為多味其詞婉麗有温李之風晚嵗¶
<pb:KR4j0020_WYG_000-1b>¶
　　　　落其華而實之能於簡淡中時出雄傑合處¶
　　　　不減靖節東坡云云考倚聲一道去古詩頗¶
　　　　逺集中亦惟念奴嬌故山漸近一首雜用陶¶
　　　　潛之語不得謂之似陶注所擬殊為不類至¶
　　　　於雲峰横起一首全仿蘇軾大江東去並即¶
　　　　㕘用其韻又鷓鴣天一曲青山後闋且直用¶
　　　　軾詩語足成是以舊刻頗有與東坡詞彼此¶
　　　　混入者則注謂夢得近於蘇軾其説不誣夢¶
<pb:KR4j0020_WYG_000-2a>¶
　　　　得著石林詩話主持王安石之學而隂抑蘇¶
　　　　黄頗乖正論乃其為詞則又挹蘇軾之餘汲¶
　　　　所謂是非之心有終不可澌滅者耶巻首賀¶
　　　　新郎一首毛晉註或刻李玉考王楙野客叢¶
　　　　書曰章茂深嘗得其婦翁所書賀新郎詞首¶
　　　　曰睡起啼鶯語章疑其誤頗詰之石林曰老¶
　　　　夫常得之矣流鶯不解語啼鶯解語見禽經¶
　　　　云云則確為夢得之作晉蓋未核又野客叢¶
<pb:KR4j0020_WYG_000-2b>¶
　　　　書所記正謂此句作啼鶯語故章冲疑啼字¶
　　　　語字相雜此本乃改為流鶯與王楙所記全¶
　　　　然抵格知毛晉疎於考證妄改古書者多矣¶
　　丹陽詞　　　　　　　詞曲類一(詞集之屬/)¶
　　　　(臣/)等謹案丹陽詞一巻宋葛勝仲撰勝仲有¶
　　　　丹陽集八十巻傳本久佚今巳於永樂大典¶
　　　　中裒輯成帙其詞則馬氏經籍考别載一本¶
　　　　此為毛晉所刻蓋其單行之本也勝仲與葉¶
<pb:KR4j0020_WYG_000-3a>¶
　　　　夢得酬唱頗多而品格亦復相埒惟葉詞中¶
　　　　有鷓鴣天次魯卿韻觀太湖一闋此巻内未¶
　　　　見原唱而此巻有定風波燕駱駝橋次少藴¶
　　　　韻二闋葉詞内亦未見非當時有所刋削即¶
　　　　傳寫佚脱至浣溪沙三首在夢得詞以為次¶
　　　　魯卿韻在此巻又以為和少藴韻則兩者必¶
　　　　有一訛不可得而復考矣其江城子後闋押¶
　　　　翁字韻亦可證葉詞復押宫字之誤瑞鷓鴣¶
<pb:KR4j0020_WYG_000-3b>¶
　　　　生辰一詞獨用仄韻諸家皆無是體據調當¶
　　　　當改木蘭花至於字句訛缺凡永樂大典所¶
　　　　載者如鷓鴣天第一首後闋懽華本作懽娯¶
　　　　第二首後闋紅囊本作紅裳西江月第二首¶
　　　　後闋縈塗本作榮塗驀山溪第一首前闋裋¶
　　　　服本作袨服摸名本作摸石第二首後闋横¶
　　　　石本作摸石第三首前闋使登榮本作便登¶
　　　　榮隨栁岸本作隋岸栁西江月第三首後闋¶
<pb:KR4j0020_WYG_000-4a>¶
　　　　鱸魚本作鱸蓴瑞鷓鴣後闋還過本作還遇¶
　　　　江城子第二首後闋歌鐘下本有捲簾風三¶
　　　　字蝶戀花後闋闕二字本係黄紙二字臨江¶
　　　　仙前闋儒仙本作臞仙第二首後闋闕十二¶
　　　　字本作憑誰都巻入芳樽賦歸歡靖節二句¶
　　　　醉花隂前闋凍&KR0184;萬林梅句本作凍枿萬株¶
　　　　梅浪淘沙第二首後闋闗燕本作開燕皆可¶
　　　　證此本校讐之疎又永樂大典本尚有浣溪¶
<pb:KR4j0020_WYG_000-4b>¶
　　　　沙小飲南鄉子九日虞美人題靈山廣瑞禪¶
　　　　院三詞為是刻所無則訛脱又不止字句矣¶
　　　　乾隆四十四年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
